Programming0
===================

## Седмици на курса

| Седмица | Занятие | Задачи | Презентация | Видео |
|---------|-------- |---------|-------------|-------|
| 0       | Понеделник - 26.01|[Задачите се намират тук](week0-Starting/README.md)      | [Линк за сваляне](https://github.com/HackBulgaria/Programming0-1/raw/master/week0-Starting/Introduction-Presentation.pdf)           | Очаква се ...     |


## Програмата

Курсът ще бъде с продължитеност 3 месеца, като:

* Започва на 12ти януари и завършва на 1ви април.
* Веднъж на седмица ще имаме занятия 2 пъти - понеделник и сряда.
* През една седмица, ще имаме занятия 3 пъти - понеделник, сряда и събота.

В курсът ще се изучават основи на програмирането, като за целта ще използваме:

* __Python__ като език за програмиране (версия 3.4)
* __Елементи от Дискретната Математика__ - като фундаментални и необходими знания. Ще си говорим за множества, функции, релации, наредби и други интересни неща.
* __Python IDLE__ за среда за разработка през първия месец.
* __Sublime Text версия 3__ за текстов редактор за втория и третия месец.
* __Операционната система ще бъде по избор__, като ще работим главно под Windows. Linux-а ще дойде в курса по Програмиране 101.

### Първи Mесец

* __Ще започнем с мотивация и поглед над света на програмистите.__ Ще покажем и разкажем каква е разликата между различните професии, свързани с разработката на софтуер. Ще покажем и примерния път, по който човек трябва да мине, за да стигне до една от тези професии.
* __Ще разкажем какво ни чака и ще настроим Python и Python IDLE__, който ще използваме през първия месец за писане на код.
* __Започваме със основите - Как да говорим на компютъра на език, близък до английския?__ Как да даваме определени команди и как да сме сигурни, че компютъра ни разбира. `print` ще стане нашият нов най-добър приятел в света на Python.
* __Основен синтаксис на Python - променливи и изрази с променливи.__ Каква е разликата между 1 ред код и 10 реда код? Какво наричаме програма?
* __Какво е оператор, какво са операнди__ и защо ги използваме още от първи клас в часовете по математика, без да знаем?
* __Как програмата ни взима решения?__ Истина, Лъжа. Синтаксис на `if / elif / else` конструкция.
* __Оператори за работа с Истини и Лъжи.__ Истини в таблици или Таблица на истините. Ще комбинираме `True` и `False` и ще получаваме различни резултати.
* __Писане на текст в компютърна програма__ - работа с __низове__ и различни оператори за тях.
* __Основните типове в Python__ или как Python прави разлика между число, низ, истина или лъжа?
* __Ще решаваме задачи с всичко научено до тук.__
* Ще завършим с една __Zen Философска лекция, свързана с данните__, входно-изходни операции и как нашата програма взима данни, обработва ги и праща на някъде другаде.

### Втори Месец

* __Ще видим как може да представим колекция от типовете__, които видяхме до сега. Много числа? Много низове? Много истини или пък много лъжи? __Ще се запознаем с концепцията за списъци__ и колекции от неща.
* За да работим добре със списъци, ще се запознаем със синтаксиса на `for` цикъла в Python и ще видим как да го използваме, за да не повтаряме дадена работа много пъти.
* __Започваме с дискрентата математика - множества и операции с множества.__ Какво представлява едно множество и какво може да правим с него? Ще се занимаваме със сечения, обединения, разлики на множества.
* __Как може да представим тези множества в Python с инструментите, които имаме до момента?__ Ще използваме списъци, за да направиш същите операции, които направихме на хартия с множествата от предната тема.
* __Ако има Кралица в света на програмирането, то функцията би била много добър кандидат за титлата.__ Ще погледнем функциите през погледа на дискретната математика и ще решаваме интересни задачи с тях.
* Ще се запознаем с функциите в Python - синтаксис и смисъл от тях. __Ще започнем да правим разлика между print и return__
* __Следват релациите, погледни отново през Дискретната Математика.__ Ще порешаваме интересни неща с тях и ще видим какъв дълбок смисъл може да намерим в релациите. Ще видим какво става като вземем множество от цели числа и релациите `<`, `>`, `<=`, `>=` межу две числа.
* __Ще се запознаем с абстрактния проблем, който много често се решава в програмирането - сортиране на поредица от нещa.__ Ще си поговорим за числа и низове като за начало.
* __Ще вдигнем нивото на абстракция и ще си говорим за модули в Python.__ Ще видим как изграждаме абстракция чрез функции и как изграждаме абстракция чрез модули. Ще вникнем в техния смисъл и причината за тяхното съществуване и използване.
* Ще си поговорим за __входно/изходи операции__ и ще се запознаем с термина `I/O` (__Input-Output__). Ще видим как имаме I/O на ниво функция, на ниво модул и на ниво програма.
* __Ще се запознаем с концепцията за файл и файлова система. Ще се преместим от средата Python IDLE към текстовия редактор Sublime.__
* Ще порешаваме __задачи с файлове__, илюстрирайки концепцията за I/O.
* Ще си поговорим отново за __типове и типови преобразувания__. Ще видим разликата между __Implicit и Explicit Type Casting__ и какво мисли Python по въпроса.
* Като за финал, ще решаваме задачи с наученото досега.


### Трети Месец

* Ще се запознаем с речниците - `{}` - в Python, като средство, чрез което може да пазим данни под формата на таблица, където ключът е низ. Ще видим как може да добавяме, премахваме и обхождаме стойности в един речник.
* Ще си поговорим за __оперативна памет и твърд диск.__ Къде се пазят данните ни и какво се случва в тях? Как преобразуваме данните от един вид в друг вид? Ще се запознаем с термините __Сериализация и Десериализация__.
* Ще си поговорим за абстракция на ниво данни. Ще кажем какво представлява понятието __Структури от данни.__ Ще направим разлика между __Интерфейс и Реализация__
* Ще се запознаем с още една абстракна задача за решаване - __Търсене на игла в купа сено.__ Как решаваме този проблем?
Двоично търсене и Линейно търсене като вид алгоритъм за решаване на абстракния проблем за търсенето.
* Ще комбинираме абстракция проблем за сортиране с абстракния проблем за търсене и ще решим задачи, включващи и двете неща.
* Ще си поговорим за __стил на писане на код__ и защо е важно да пишем така, че ние да го разчитаме. PEP8
* До края на месеца ще решаваме много задачи с наученото досега.
* Ще завършим с идеята и концепцията зад обектния модел и Обектно Ориентираното Програмиране.

## Демо Ден за Програмиране 0

На 19ти Октомври се състоя се демо събитие, по време на Europe Code Week - http://blog.hackbulgaria.com/demo-for-programming-0-code-eu/

Може да разгледате материалите от него в тази папка:

* В [`setup.md`](https://github.com/HackBulgaria/Programming0-1/blob/master/EuropeCodeWeekDemo/setup.md) има информация за инсталация на Python и Sublime
* В [`problems.md`](https://github.com/HackBulgaria/Programming0-1/blob/master/EuropeCodeWeekDemo/problems.md) има задачи за решаване
* В [`summary.md`](https://github.com/HackBulgaria/Programming0-1/blob/master/EuropeCodeWeekDemo/summary.md) има обобщение на целия ден
* Има и качени решения
